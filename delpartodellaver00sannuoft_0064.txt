.- 58 ,-
Continuo lacrimis urbem veneratur obortis;
1111εηύ11111ιο manus„ et ab imo pectore fatur:

Bethlemiae turres, et non obscura meorum
Regna Patrum, magnique olim salvete penates:
Tuque o Terra parens Regum, visuraque Regem,
Cui Sol, et gemini famulantur cardinis axes,
Salve iterum: te vana lovis cunabula Crete
Horrescet, ponetque suos temeraria fastus:
Moenia 10 Dircaea trement: ipsamque pudebit
Ortygiam geminos Latonae extollere partus.
Parva loquor: prono veniet diademate supplex
Illa potens rerum, terrarumque inclyta Roma:
Et septemgeminos submittet ad oscula montes,
Dixit, et extrema movit vestigia voce:
Maturatque viam senior: tardumque fatigat
Vectorem: et visas gressum molitur ad oras,

Et iam prona dies fluetus urgebat Iberos,
Purpureas pelago nubes, aurumque relinquens.
Ecce autem magnis plenam conventibus urbem
Protinus, ut venere, extremo e 111111110 portae
Adspiciunt. Mistum confluxerat undique vulgus,
Turba ingens⁴ Credas longinque ex aequore vectas
Ad meroes properasse: aut devastantibus arva
Hostibus, in tutum trepidos fugisse colonos.
Cernere erat perque anfractus, perque arcta viarum
Cuncta replesse viros, confusoque ordine matres:
Permistos pecori agricolas, hos iungere plaustra:
Hos intendere vela: alios discumbere apertis

Porticibus: resono compleri cuncta tumultu:

