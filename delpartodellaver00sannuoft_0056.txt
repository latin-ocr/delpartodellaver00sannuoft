.-. 50 .-
Rura domat: quicumque tuas, Pamphylia, silvas:
Quique Lycaoniam, felicia iugera: quique
Flaventem curvis Lyciam perrumpit aratris.
Iam clari hello Leleges, populique propinqui
Iussa obeunt: gens quaeque suo dat nomina ritu.
Qui Ceramon, bimaremque Gnidon: quique alta tuentur
Moenia, dispositis ubi circumsepta columnis
Tollit se nivei moles operosa sepulchri,
Barbara quam rapto posuit Regina marito.
Et quos Maeandri toties ludente recursu
Unda rigat, rigat ipse suo mox amne Cayster,
Herboso niveos dum margine pascit olores.
Quosque metalliferis veniens Pactolus ah antris
Circuit: et rutila non parcior Hermus arena.
Mysorum manus omnis: Apollineaeque Celaenae:
Idaque, Rhoetaeaeque arces, celebrataque Musis
Pergama, Sigaeumque iugum, Priameia quondam
Regna armis, ducibusque, ducum nunc nota sepulcris.
Quae nauta, angustum dum praeterit Hellespontum,
Ostendens sociis: hoc, inquit, litore [lentes
Nereides steterant, passis quum moesta capillis
Ipsa suum de more Thetis clamaret Achillem.
His et Bithynae classes, et Pontica late
Adcedit regie. Paret scopulosa Carambis:
Parendi studio fervet simul alta Sinope:
Fervet Halys: quique immensis procul amnibus auctus
Cappadocum medios populos discriminat Iris:

Thermodoonque, Halihesque, adtritaque saxa Prometheo.

