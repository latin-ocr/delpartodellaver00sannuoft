LIBER SECUNDUS

Regina ut subitos imo sub pectore motus
Sensit, et adflatu divini Numinis aucta est:

Haud mora, digressu volucris suspensa Ministri,
Exsurgit3 montesque procul contendit in altos
Festinans. Ea cura animo vel prima recursat:
Matronam defessam aevo, cui nulla fuissent

Dona uteri (mirum dictu) iam segnibus annis
Foecundam‚ sextique gravem sub pondere mensis
Protinus adfari, vocemque audire loquentis,

Et spectare oculis sterili data Pignora Matri.
Ergo adcincta viae, nullos studiosa paratus
Induitur‚ nullo disponit pectora cultu:

Tantum albo crines iniectu vestis inumbrans,
Qualis stella nitet, tardam quae circuit Arcton
Hiberna suh nocte: aut matutina resurgens
Aurora: aut ubi iam Oceano Sol aurens exit.
Quaque pedes movet, hac casiam terra alma ministrat,

