- 14 .-

Incessuque habituque, ingentes explicat alas:

Ac tectis late insuetum diffundit odorem.

Mox prior haec: Oculis salve lux debita nostris,
Iampridem notum coelo iubar, optima Virgo,
Cui sese tot dona, lot explicuere merenti
Divitiae superum: quidquid rectique7 probique
Aeterna de mente fluit: purissima quidquid

Ad terras summo veniens Sapientia coelo

Fert secum, et plenis exundans Gratia rivis.

Te Genitor stabili firmam sibi lege sacravit,
Perpetuos Genitor cursus qui temperat astris:
Mansuramque tuo fixit sub pectore sedem.
Idcirco coetus inter veneranda pudicos

Una es, quam lat1s coeli in regionibus olim

Tot Divum celebrent voces: proh gaudia terris
Quanta dabis! quantis hominnm succurrere votis
incipies! Stupuit confestim exterrita Virgo:
Dimisitque oculos: totosque expalluit artus.

Non secus ac conchis si quando intenta legendis
Seu Micone parva, scopulis seu sorte Seriphi
Nuda pedem virgo, laetae nova gloria matris,
Veliferam advertit vicina ad litora puppim
Adventare, timet: nec iam subducere vestem
Audet, nec tuto ad socias se reddere cursu:
Sed trepidans silet, obtutuque immobilis haeret.
Illa Arabum merces, et fortunata Canopi

Dona ferens, nullis bellum mortalibus infert:
Sed pelago innocuis circumnitet armamentis.

Tum rutilus coeli Alipotensâ€š cui lactea fandi

