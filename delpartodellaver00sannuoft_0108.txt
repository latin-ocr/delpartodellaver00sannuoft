—102n-

Et (mirum) insuetas curvare cacumina silvas
Adspicies. Quoties humenti in gramine ripae
Aut solantem aestus, aut lenes pectore somnos
Carpentem, tenui adsuesces mulcere susurro!
Macte tuis merito ripIs, macte omnibus undis.
Ad te deposito properabunt Numina fastu:
Nudabuntque sacros artus, et carmina dIcent
Ad numerum: quum tu felix iam flumine sancto
Auctorem rerum, Divumque, hominumque Parentem
(Tantus honos, laus tanta tuo, Rex maxime, fonti)
Exutum veste accipies: atque hospite tanto
Adtonitus, trepidas hortabere voce Napaeas:
lte citae, date tura pias adolenda per aras,
Coeruleae comites: viridique sedilia musco
Instruite , et vitreis suspendite serta columnis:
Purpureas miscete rosas, miscete hyacinthos,
Lfliaque, et pulchro Regem conspergite nimbo.
Tunc nomen late clarum Iordanis ad auras
Adtollent montes: Iordanem maxima circum
Aequora, Iordanem silvaeque, amnesque sonabunt.
Illa autem humanis quamvis latura ruinis
Auxilium finemque dies, gratissima quamvis
Urbibus adveniat, totumque optanda per orbem;
Fluminibus tamen, et nostris felicior undis
(Si qua fides, si qua est veri prudentia Proteo)
Ostendet roseos stellis ridentibus ortus.
Quandoquidem non divitias, non quaeret honores
Ille Patris Decus ac Virum, mortalm postquam
Membra sibi et fragiles iam sponte induxerit artus:

