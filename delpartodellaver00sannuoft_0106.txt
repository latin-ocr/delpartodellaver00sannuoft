-.-1ΟΟ-

Multa quidem maiora fide, sed vera, sed ipsos
Quae teneant spectantum ocutos, possum ore referre:
Sed propero: ventura tamen mirabitur aetas.

Cernere erit claudos passim genua aegra trahentes
Firmato subitos extendere poplite gressus.

Tum nervis labefacta, diuque trementia membra
(Quis credat, nisi certa meus mihi cantet Apollo?)
Restringi, et validas cum robore sumere vires,
Atque alius rapto iussus consurgere lecto,

Haud mora prosiliet: passuque in templa citato
contendens, onus ipse humeris portabit. Ibi ingens
Clamor et innumerae circum donaria voces
Spectantis populi, et rerum novitate paventis.

Parte alia extinctam penitus, sensuque carentem
Ad sua iam cernes revocari munera dextram.

Nec minus ex tacta compesci veste cruorem
Femineum: exsanguesque artus, pallentiaque ora
Ilicet obstructis calefacta rubescere venis.

Ipsas quin etiam Furias sub Tartara pelli
{inmanes Erebi Furias: tum fessa levari
Pectora, vexatosque malis cruciatibus artus:

Hinc vacuus late impleri stridoribus auras
Dirarum frustra clamantum, ac saeva trementum
Verbera, perque cavas conantum evadere nubes.

Iam deploratis vitam post funera reddi
Corporibus video: iam moestam incedere pompam,
Feralemque anteire tubam: mox gaudia matrum
Insperata, patrumque hilares verso ordine fletus,

Et circumfusam populis laetantibus urbem.
Huic tu nutantes quoties adsurgere montes,

