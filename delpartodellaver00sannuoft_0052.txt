-. 46 -.
virgineosque pedes, tectaeque dat oscula terrae:
Nunc laetus tollit duplices ad sidera palmas:
Quoque potest, solo testatur gaudia nutu:
Ostenditque manu Vatum tot scripta priorum:
Quae quis agente Deo, quondam, dum vita manebat,
Edidit, et populis liquit celebranda suturis:
Scilicet effusum tacitis de nubibus imbrem
Lanigerum in tergus.- germenque e stirpe vetustae
Arboris exsurgens: incombustumque sonoro
Igne rubum: et priscis stellam de patribus ortam.
Quae dum cuncta gravi venturi haud inscia visu
Percurrit relegens: alto cum corde volutat
Conceptus Virgo insolitos, et ab aethere lapsam
Progeniem, pluviae in morem, quae vellere molli
Excepta, haud ulios sonitus, nec murmura reddit.
Seque Rubum, virgamque, alto se denique missam
Sidus grande mari prorsum agnoscitque, videtque:
Non tamen ausa loqui, tanto aut se dicere dignam
Munere: sed tacito affectu tibi, maxime Divum
Grates, flector, agit, mentemque ad sidera tollit.
Et iam Luna cavum ter luce repleverat orbem.
Ter solitas de more intrarat caeca latebras:
Quum Virgo in patriam reditum parat, omnia quando
Certa videt. Subeunt dilectae grata Parentis
Adloquia: adsuetaeque piis sermonibus aedes:
Quaeque salutantis voces, ac verba Ministri
Audiit, et primos excepit cella volatus:
Cella choris superum lustrata, et cognita Coelo.

Ergo iter inceptum caris digressa propinquis

