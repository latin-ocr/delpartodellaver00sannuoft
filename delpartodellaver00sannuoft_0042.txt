.- 36 .-
Sed coelo ut spatIetur‚ et alta ad sidera tendat.
Hos post insequitur pulchros pennata per artus
Alituum Regina: sacrae eui vertice plumae
Adsurgunt: flavoque caput diademate fulget.
Ipsa ingens alis, ingentis fulminis instar
Supra hominum tecta, ac montes, supraque volucres
Fertur: et obstantes cursu petit obvia nubes.
Ultimus humana sociat cervice laborem
Alatus tergo Iuvenis: cui lutea laevo
Ex humero chlamys Eois inspersa lapillis
Pendet: eam variant centum longo ordine Regem
Antiquum geHUS, et Solymae primordia gentis,
Ostro intertexti: veros cognoscere vultus
Est illie: veros montes et flumina credas:
Et vera extremo Babylon nitet aurea limbo.
Tali sidereas curru subvectus in auras
Indutos referens spoliis pallentibus axes,
Perveniet recto qua panditur orbita tractu
Lactea, et ad sedes (lucit candentis Olympi.
Illic auratae muros mirabimur urbig,
Auratasque domos, et gemmea tecta, viasque
Stelliferas, vitreosque altis cum montibus amnes.
Atque ibi, seu magni celsum penetrale Tonantis,
Sive alios habitare lares, ac tecta minorum
Coelicolum dabitur, stellas numerare licebit:
Su1·gentemquediem pariter, pariterque cadentem
Sub pedibus spectare, et longos ducere soles:
Longaque venturis protendere nomina saeclis.
Hae ubi dicta: Patres plausu excepere frequentes
Fatidicuin vatem, sublatumque aggere ripae
Adtollunt humeris, laetumque per avia ducunt.

