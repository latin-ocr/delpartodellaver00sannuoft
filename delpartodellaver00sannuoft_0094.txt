- 88 -
Ipse caput late, qua Bagrada, qua vagus errat
Triton, Cinyphiae qua devolvuntur arenae:
Ingens agricolis⁷ ingens pastoribus Aegon.
At Lycidas vix urbe sua, vix colle propinquo
Cognitus, aequoreas carmen deflexit ad undas:
Et tamen lii non voce pares, non viribus aequis,
Inter adorantum choreas, plaususque Deorum
Rustica septena modulantur carmina canna:

Hoc erat, alme Puer, patriis quod noster in antris
Tityrus adtritae sprevit rude carmen avenae,

Et cecinit dignas romano consule silvas:

Ultima Cumaei venit iam carminis aetas:
Magna per exactos renovantur saecula cursus.
Scilicet haec Virgo est, haec sunt Saturnia regna:

Haec nova Progenies coelo descendit ab alto,
Progenies, pei· quam toto gens aurea mundo
Surget, et in mediis palmes florebit aristis.

Qua duce, siqua manent sceleris vestigia nostri,
Irrita perpetua solvent formidine terras:

Ei vetitum magni pandetur limen Olympi.

Occidet et serpens, miseros quae prima parentes
Elusit portentificis imbuta venenis.

Tune Deum vitan] accipies? Divisque videbis
permistos Heroas, et ipse videberis illis?
Pacatumque reges patriis virtutibus orbem?

Adspice felici diffusum lumine coelum,
Camposque‚ fluviosque, ipsasque in montibus herbas.
Adspice, venturo laetentur ut omnia saeclo.

