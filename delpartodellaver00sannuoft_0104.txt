-98-

lpse mihi haec quondam (memini) dum talia mecum
Saepe agitat, repetitque volens, narrare solebat
Coeruleus Proteus: mendax si caetera Proteus,

Non tamen hoc vanas effudit carmine voces:
Adveniet tibi, iordanes, properantibus anniS‚
Adveniet, mihi crede, inquit: (certissima Coelum
Signa dedit: nec me delusum oracula fallunt)

Qui te olim Nili supra septemplicis ortus,

Supra Indum, et Gangen, fontemque binominis lstri
Adtollet fama: qui te Tyberique‚ Padoque
Praeferet‚ atque tuos astris aequabit honores.

Cuius in adventu tristes discedere morbi
Corporibus passim incipient. lam victa repente
Cessabit, turpes squamas maculasque remittet

Dira lues: lacerosque elephas effusus in artus,
Ulcera sanguineo sistet manantia tabo.

Quin et letales (dictu mirabile) febres
Diffugient iussae, possessaque membra relinquent:
Cedet et infestae violentior ira Dianae:

lra nocenS, quae fulminea velut icta ruina,
Corpora cum gemitu ad terram prosternit, et igni
Interdum, nunc perdere aqua (miserabile visu)
Festinat. Stygio nimirum armata veneno
Exsuperat vis, et spumas agit ore tumentes,

Nec iam ultro longo vires minuente veterno,
Tabificus per·operta impune vagabitur hydrops
Exitio obrepens miserorum: atque omnia late
Viscera per varios perdet tumefacta dolores.

Non alias vinctae tam crebra silentia linguae
Abrumpent: noctem aut toties tenebrasque priores
Excutient oculi, qui numquam sidera, numquam
Ardentem magni viderunt lampada solis.

