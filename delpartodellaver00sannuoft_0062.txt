..- 56 -.

Litora, moerentum spoliis onerantur, et altos
Insiliunt nudi cumulos exstantis arenae,
Inque suas vertunt aliena pericula praedas.
Postremo Psilli, Garamanticaque arva tenentes:
Quique Cyreneas suspendunt vomere glebas,
Laudatasque legunt succis praestantibus herbas.
Quique Iovis palmeta, Hasbytarumque recessus:
Marmaricas qui late oras: qui pascua servant
Aegypti, Meroesque, sacer quos Nilus inundat,
Nilus ab aethereo ducens cunabula coeIO. .

Nec minus et casta senior cum Virgine Custos
lbat, ut in patria nomen de more, genusque
Ederet, et Jussum non segnis penderet aurum.
Ille domum antiquam, et regnata Parentibus arva
Invisensâ€š secum proavos ex ordine Reges,
Claraque facta Ducum, pulchramque ab origine gentem
Mente recensebat tacita: numerumque suorum,
Quamvis tunc pauper, quamvis incognitus ipsis
Adgnatis, longe adveniens explere parabat.
Iam fines, Galilaea, tuos emensus, et imas
Carmeli valles, quaeque altus vertice opacat
Rura Thabor, sparsamque iugis Samaritida terram
Palmiferi53 Solymas a laeva liquerat arces:

Quum simul e tumulo muros ac tecta domorum

Prospexit, patriaeque agnovit moenia terrae.

