.-. 20 -

Adtonitae similis: confusaque turbine rerum
Insolito, occultas conatur quaerere caussas.
Sed longe vires alias, maioraque sentit
Numina. Succutitur tellus, laevumque sereno
Intonuit coelo, rerum cui summa potestas,
Adventum Nati Genitor testatus: ut omnes
Audirent late populi, quos maximus ambit
Oceanus, Tethysque, et raucisona Amphitrite.

Hos inter medios coeli, terraeque fragores
Aequatis properans Volucer pulcherrimus alis
Omnia dum trepidant, discesserat, altaque nabat
Per loca: quum Virgo celsis in nubibus illum
Alternantem humeros videt, atque immensa secantem
Ventorum spatia, et iam versicolore per auras
Fulgentem pluma, ac coeli convexa petentem.
Quem demum tali aspectans sermone secuta est:
Magne Ales, celsi decus aetheris, invia rerum
Qui penetras, longeque et nubila linquis et Euros
Antevolans„ laeto seu te felicia tractu
Sidera, quaeque suos volvuntur signa per orbes
Expectant redeuntem: alti seu certa reposcit
Crystalli domus, et vitrei plaga lucida regni:

Seu propri01·a·vocant supremo tecta Tonanti,

Qua patet 111 summum regio flammantis olympi,
Teque amor et liquidis fragrans alit ignibus aura:

Ι precor, i nostrum testis defende pudorem.

Nec plura his: tum vero aciem deflectit, et omnes r
Haud mora, sollicito percurrit lumine montes:
Agnatamque animo, conceptaque pignora versat,
Multa putans: serumque uteri miratur honorem.

