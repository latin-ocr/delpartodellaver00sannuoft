- 72 -.

Angustum sed vix stabulum, male commoda sedes,
Et fragiles calami, lectaeque paludibus herbae
Fortuitum dant ecce torum: laqueata tyrannos
Tecta, et regifico capiant aulaea paratu.

Te Pater aeterno Superum ditavit honore
illustrans: tibi siderei domus aurea coeli

Plaudit, inexstinctosque parat Natura triumphos.
Et tamen hanc sedem Reges, haec undique magni
Antra petent populi: longe quos caerula Calpe
Litore ab occiduo, nigrisque impellet ab Indis

Sol oriens: quos et Boreas, et fervidus Auster
Diverso inter se certantes cardine mittent.

Tu pastor, tu dispersas revocare per agros

Missus oves late, pectusque obferre periclis,
Prodigus ah nimium vitae, per tela, per hostes
Obscurum nemus irrumpens, rabida ora luporum
compesces, saturumque gregem sub tecta reduces.
Ο inihi certa fides Superum, decus addite terris,
Nate Deo, Deus ipse, aeterno e Lumine Lumen.
Te te ego, te circum Genitrix, laetique Ministri
Concinimus‚ primique tuos celebramus honores,

Longaque perpetuis indicimus orgia fastis.

