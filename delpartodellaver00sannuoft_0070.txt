- 64 -
Brachia: et optatam capies per membra quietem.
Sic memorat, fruiturque Deo, comitumque micanti
Agmine divinisque animum concentibus explet.
Atque olli interea revoluto sidere felix
Hora propinquabat. Quis me rapit? accipe vatem,
Diva, tuum: rege, Diva, tuum. Feror arduus altas
ln nubes: video totuin descendere Coelum
Spectandi excitum studio. Da pandere factum
Mirum, indictum, insuetum, ingens: absistite curae
Degeneres, dum sacra cano. Iam laeta laborum,
lam non tacta metu, saecli Regina futuri
Stabat adhue, nihil ipsa suo cuni corde caducum,
Nil mortale putans: illam Natusque, Paterque,
Quique prius quam Sol Coelo, quam Luna niteret,
Spiritus obscuras ibat super igneus undas.
Stant circum, et magnis permulcent pectora curis.
Praeterea redeunt animo quaecumque verendus
DIxerat interpres: acti sine pondere menses,
Servatus-que pudor: clausa quum protinus alvo
(1) noctem Superis laetam, et mortalibus aegris)
Sicut erat foliis, stipulaque innixa regenti,
Divinum spectante polo, spectantibus astffls,
Edit onus. Qualis rorem quum vere tepenti
Per tacitum matutinus desudat Eous:
Et passim teretes lucent per gramina guttae:
Terra madet: madet aspersa sub veste viator

Horridus, et pluviae vim non sensisse cadentis

