LIBER PRIMUS

Virginei Partus, magnoque aequaeva Parenti
Progenies, superas coeli quae missa per auras
Antiquam generis labem mortalibus aegris

Abluit‚ obstructique viam patefecit olympi,

Sit mihi, Coelicolae‚ primus labor: hoo mihi primum
Surgat opus. Vos auditas ab origine caussa&

Et tanti seriem, si fas, evolvite facti.

Neo minus, ο Musae, vatum decus, hic ego vestros
Optarim fontes, vestras nemora ardua rupes:
Quandoquidem genus e coelo deducitis: et vos
Virginitas, sanctaeque iuvat reverentia famae.

Vos igitur, seu cura poli, seu Virginis huius
Tangit 1101105, monstrate viam, qua nubila vincam:
Et mecum immensi portas recludite coeli:

Magna quidem, magna, Aonides, sed debita posco,
Nec. vobis ignota: etenim potuistis et antrum
Adspicere, et choreasz nec vos orientia coelo
Signa, nec Eoos Reges latuisse putandum est.

