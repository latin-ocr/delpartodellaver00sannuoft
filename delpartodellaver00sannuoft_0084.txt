-. 78 -
Donavi: regnique in partem, operumque recepi:
Praecipuosque habui, lectosque ad iussa Ministros:
Usque adeo fixa antiqui stat gratia facti.
Nec mitius et nostras audistis saepe querelas:
Vitlistisque graves flammati pectoris aestus:
Tunc quum prima novas egit dementia gentes
Arboris auricomae coelestia carpere poma:
Poma gravi seros gustu laesura nepotes.
Munere quin Superum indignas spoliastis, et umbra
Sacrorum late nemorum: adsiduoque labore
Multastis miseras, vitae et brevioribus annis.
Quid repetam veteri sumptas de crimine poenas?
Exsiliumque informe Erebi, tenebrasque repostas?
Quae tacito mecum spectastis lumine: et iidem
Terrarum sortem moesti indoluistis acerbam.
Aut etiam ut nostri longo post tempore tandem
Pectoris indomitas clementia vicerit iras?
Visque arcana leves sensim demissa per auras
Foecundam intactae complerit Virginis alvum?
An temere hoc, nullaque actum ratione putatis?
Quippe ita mansuras decuit me ponere leges:
Quo terraeque, polusque⁷ homines, Divique vicissim
Foederibus starent certis, et pignore tanto
servarent memorem cognatae stirpis amorem.
Quare agite, et iam nunc humana capessite fata:
Ac. primum duris parvi sub cautibus antri
Gramineos lustrate toros: lustrate beatam
Pauperibus sedem calamis: cunctique recentes
Submissi cunas adcedite‚ (lum pia Mater

