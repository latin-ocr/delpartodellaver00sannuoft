-. 30 -.
Omnia: defessi spectans morientia Nati
Lumina, crudeles terras, crudelia dicit
Sidera: crudelem se se, quod talia cernat
Vulnera, saepe vocat: tum luctisono ululatu
Cuncta replens, singultanli sic incipit ore:
Incipit, et duro figit simul oscula Ligno,
Exclamans: Quis me miseram, quis culmine tanto
Deiectamâ€š subitis involuit, Nate, procellis?
Nate, Patris vires, sanguis meus, unde repente
Haec fera tempestas? quIs te mihi fluctus ademit?
Quae manus indignos foedavit sanguine vultus?
Cui tantum in superos licuit? bella impia Coelo
Quis parat? hunc ego te post tot male tuta labores
Postque lot infelix elapsae incommoda vitae
Auspicio? tune illa tuae lux unica Matris?
Tune animae pax, et requie& spesque ultima nostrae
Sic raperis? Sic me solam, exanimemque relinquis?
O dolor: extincto iam te pro fratre sorores,
Pro natis toties exoravere parentes:
Ast ego pro Nato, pro te Dominoque Deoque
Quem misera exorem? quo tristia pectora vertam?
Cui querar? o tandem dirae me perdite dextrae:
Me potius (si qua est pietas) immanibus armis
Obruite: in me omnes effundite pectoris iras:
Vel tu (si tanti est hominum genus) eripe Matrem,
Quae rogat, et stygias tecum duc, Nate, sub umbras.
Ipsa ego per dura locorum inamoenaque vivis
Regna sequar: liceat rumpentem cernere portas
Aeratas: liceat pulchro sudore madentem
Eversorem Erebi materna abstergere dextra.

