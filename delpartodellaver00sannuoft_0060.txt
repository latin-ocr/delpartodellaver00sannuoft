-.. 54 .-
Gallia Caesareis Latio dignata triumphis:
Quam Rhodanus, quam findit Arar, quam permeat ingens
Sequana, piscosoque interluit amne Garumna.
Tum quas piniferis gentes praerupta Pyrene
Rupibus Herculeas prospectat ad usque columnas,
Cogit Anas, cogit ripa formosus utraque
Duria, et albenti Baetis praecinctus oliva,
Auratamque Tagus volvens sub gurgite arenam,
Quique suo terras insignit nomine iberus.
Parte alia vastas circumvocat Africa vires:
Getuliâ€š Maurique duces rimantur opaci
Atlantis nemora, et dispersa mapalia silvis.
Scribitur et vacuis ut quisque inventus arenis
Seu pastor, seu subcinctis venator in armis
Observans saevos latebrosa ad tesqua leones.
Massylum quicumque domos, quicumque repostos
Hesperidum lucos, munitaque montibus arva.
Incolit, et ramis nativum decutit aurum:
Et qui vertentes immania saxa iuvencos
Flectit arans, qua devictae Carthaginis arces
Procubuere, iacentque infausto in litore turres
Eversae. Quantum illa metus, quantum illa laborum
Urbs dedit insultans Latio, et Laurentibus arvis!
Nunc passim vix relliquias, vix nomina servans,
Obruitur propriis non agnoscenda ruinis.
Et querimur genus infelix humana labare
Membra aevo: quum regna palam moriantur et urbes.
Iamque Macas idem ardor habet: venere volentes
Barcaei: venere suis Nasamones ab arvis:
Navifragas qui per Syrtes. infidaque circum

