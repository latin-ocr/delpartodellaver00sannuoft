- 42 -

Pallentesque rosas, nec jam moestos hyacinthos,
Narcissumque, crocumque, et quidquid purpureum ver
Spirat hians, quidquid [lorum per gramina passim
Subgerit, immiscens varios Natura colores.

Parte alia celeres sistunt vaga flumina cursus:
Exultant vallesque cavae, collesque supini:

Et circumstantes submittunt culmina pinus:
Crebraque palmiferis erumpunt germina silvis.
Omnia laetantur: cessant Eurique, Notique:
Cessat atrox Boreas. Tantum per ssorea rura
Regna tenent Zephyri, coelumque tepentibus auris
Mulcent, quaque datur, gradientem voce salutant.
Ut ventum ad sedes, vultu longaeva verendo
Obcurrit Coniux iusti Senis: atque repente

Plena Deo, subitoque uteri concussa tumultu,
Excipit amplexu venientem, ac talibus infit:

O decus, o laudis, Mulier, dux praevia nostrae,
Coelitibus sola humanum quae digna reperta es
conciliare genus, coetusque adtollere ad asu-a
Femineos: gremium cuius divinus obumbrat
Palmes, inexhaustis terras qui compleat uvis:
Quis me, quis tanto Superum dignatur honore?
Tune procul visura humiles, Regina, penates
Venisti? tune illa mei pulcherrima Regis
Mater ades? viden', ut nostra Puer excitus alvo,
Quum mihi vix primas vocis sonus ambiat aures,
Iam salit, et Dominum ceu praecursurus adorat?
Felix, Virgo, animi, felix, cui tanta mereri
Credulitas dedit una: in te nam plena videbis

