.-. 48 -.

Adcelerat: relegitque viam per nota locorum.
Nec mora, nec requies usquam: nec lumina flectit,
Coelicolum quamvis sacro circumdata coetu,
Donec ad optatum pervenit sedula limen.
Atque ibi, dum consueta suo cum pectore versat
Gaudia, paullatim maturi tempora ventris
Adventare videt. Scires iam Numen in illa
Grande tegi: nullos adeo sentire dolores
Dat superum Genitor, nullaque ex parte gravari.

Interea terra parta iam pace, marique
Augustus pater aeratis bella impia portis
Clauserat, et validis arctarat vincta catenis:
Dumque suas Regnator opes, viresque potentis
Imperii, exhaustasque armis civilibus urbes
Nosse cupit; magnum censeri iusserat orbem,
Describi populos late, numerumque referri
Cunctorum ad se se capitum, quae maxima tellus
Sustinet, et rapido complectitur aequore Nereus.
Ergo omnes lex una movetz sua nomina mittunt
Qui montes, Aurora, tuos, regna illa feracis
Armeniae, qui convalles, alque alta Niphatae
Saxa tenent, longe pictis gens nota pharetriS,
Gens fines lustrare suos non segnis, et arcu
Qua vagus· Euphrates, qua devius exit Araxes,
Felices tractus, et late munere Divum
Concessos defendere agros bene olentis amomi.
Censetur Tauri passim, censetur Amani

Incola: praedatorque Cilix: et Isaurica quisquis

