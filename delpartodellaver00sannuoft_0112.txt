— 106 —
Lympha suos, iussa insuetum spumare capaces
Per pateras, largeque novum diffundere nectar,
Et mensas hilarare, et felices hymenaeos.
Nec semel ille altum remis evectus in aequor,
Quum iam frustrato socios rediisse labore
Accipiet, praeda ingenti ditabit, et udos
squamigerum strata cumulos exponet in alga.
lratos etiam fluctus, tumidasque procellas,
Miscentesque imo turbatam gurgite arenam,
lamque superiecto mersuras aequore puppim,
Imperio premet increpitans. Cadet arduus undae

Impetus: atque audisse minantis iussa putares
Eurosque, Zephyrosque, et ovantes turbine Coros.

Quid loquar, ut gemino numerosas pisce catervas,
Munere et exiguo Cereris, miserabile vulgus,
Matres, atque viros pariter per gramina pascet:
Ut iam bis senis redeant fragmenta canistris?

Aut intempesta gradiens ut noete per altum
Libera substrato ponet vestigia ponto:
Vixque undas sicco tanget pede? scilicet olli
Adnabunt blandae Nereides. Humida passim
Sternent se freta: tum fundo Neptunus ab imo
Excstus, agnoscet Dominum: positoque tridente,
Cum Phorco, Glaucoque, et semifero comitatu
Prosiliet‚ trepidusque sacris dabit oscula plantis.
Sed quid ego exili vectus super alta phaselo

Cuncta sequor memorans? non si Parnassia Musae

